---
path: "/arvostelu-ja-kokeet"
title: "Arvostelu ja kokeet"
hidden: false
information_page: true
sidebar_priority: 4000
---

Kurssit suoritetaan ratkomalla tehtäviä ja osallistumalla lopuksi kokeeseen.

### Ohjelmoinnin perusteiden koepäivät 2026

* Lauantai 07.03.2026
* Lauantai 02.05.2026
* Lauantai 06.06.2026
* Lauantai 18.07.2026
* Lauantai 05.09.2026
* Tiistai 27.10.2026
* Lauantai 5.12.2026
* Lauantai 16.1.2027

### Ohjelmoinnin jatkokurssin koepäivät 2026

* Lauantai 14.03.2026
* Lauantai 09.05.2026
* Lauantai 13.06.2026
* Lauantai 15.08.2026
* Tiistai 20.10.2026
* Lauantai 15.12.2026
* Lauantai 23.01.2027
* Lauantai 27.02.2027


## Tenttiin osallistuminen

Voit osallistua mihin tahansa kokeeseen, kun olet saanut minimimäärän ohjelmointitehtäviä tehtyä. Käytännössä tämä tarkoittaa, että sinulla tulee olla 25 % kaikista kokeeseen kuuluvien yksittäisten tehtäväkierrosten ohjelmointitehtävien pisteistä valmiina koepäivän aamuna klo 08.00. Jos teet jatkokurssin tenttiä, osa 14 pitää olla kokonaan suoritettuna. Jos pisteitä puuttuu, tenttisuoritustasi ei arvioida.

Pisteitä tarkastellaan erikseen peruskurssin (osat 1-7) ja jatkokurssin (osat 8-14) osalta.

Kurssilla saa osallistua halutessaan useampaan kokeeseen. Opintorekisteriin jää paras suoritus.

## Tentin järjestelyistä

* Tenttiin ei tarvitse ilmoittautua etukäteen.
* Tentin voi suorittaa koepäivänä **klo 10:00 - 22:00** välisenä aikana.
* Tentti päättyy viimeistään klo 22:00. Jos haluat käyttää tenttiin maksimiajan, **aloita se viimeistään klo 18:00**.
* Aikaa tentin tekemiseen on **neljä tuntia**. Jos sinulla on erikseen annettu tenttiin lisäaikaa, aikaa on viisi tuntia. Lisäajasta tulee toimittaa todistus kurssin henkilökunnalle ennen tentin alkua
* Tehtävät palautetaan samalla tavalla kuin kurssitehtävät.

Tarkemmat ohjeet julkaistaan näillä sivuilla ennen koepäivää.

## 1 + 1 pisteen lisäosiot

Jos olet aikaisemmin suorittanut kurssin Java-versiot hyväksytysti, voit suorittaa 1 + 1 opintopisteen lisäosat. Lisäosien suorittaminen edellyttää kurssin hyväksyttyä suoritusta (tehtäväpisteet ja tentti), mutta arviointi tehdään asteikolla hyväksytty / hylätty. Lisäosan voit suorittaa osallistumalla normaalisti kokeeseen ja täyttämällä kokeen alussa olevan lomakkeen. Lisäsosan rekisteröimiseksi vaaditaan *Helsingin yliopiston tai avoimen yliopiston opiskelijanumero*. Jos et tiedä opiskelijanumeroasi, voit tiedustella sitä avoimesta yliopistosta. Tee tämä hyvissä ajoin ennen koepäivää.

## Kurssin pisteytys

Jokaisen osan kaikista tehtävistä saa tehtäväpisteitä. Löydät osan kaikki tehtävät valitsemalla kyseisen osan yleisnäkymästä "Lista osan tehtävistä". Näet tehtäväpisteesi kurssimateriaalin oikeassa alakulmassa olevasta pistevisualisaatiosta kohdan "Tehtäväpisteet yhteensä" kohdalta.

## Kurssin arvostelu

### Arvosteluasteikko

Kurssit arvioidaan seuraavalla asteikolla. Perus- ja jatkokurssi tentitään ja arvioidaan erikseen.

<table>
    <thead>
    <tr>
        <th>Kokonaispisteet</th>
        <th>Arvosana</th>
    </tr>
    </thead>
    <tbody>
    <tr>
        <td>90 % tai yli</td>
        <td>5 (erinomainen)</td>
    </tr>
    <tr>
        <td>80 % tai yli, alle 90 %</td>
        <td>4 (kiitettävä)</td>
    </tr>
    <tr>
        <td>70 % tai yli, alle 80 %</td>
        <td>3 (hyvä)</td>
    </tr>
    <tr>
        <td>60 % tai yli, alle 70 %</td>
        <td>2 (tyydyttävä)</td>
    </tr>
    <tr>
        <td>50 % tai yli, alle 60 %</td>
        <td>1 (välttävä)</td>
    </tr>
    <tr>
        <td>alle 50 %</td>
        <td>hylätty</td>
    </tr>
    </tbody>
</table>

Arvostelu perustuu sekä tehtyihin tehtäviin (50 % kokonaispisteistä) että kokeeseen (50 % kokonaispisteistä). Tämä tarkoittaa, että arvosteluasteikon kokonaispisteet saadaan laskemalla tämän sivun pistevisualisaation (sininen pallo oikeassa alakulmassa) kurssipisteet ja saamasi koepisteet yhteen.

Kurssin läpipääsyyn vaaditaan lisäksi vähintään 25% jokaisen osan ohjelmointitehtävien pisteistä.

#### Koeleikkuri

Kokeesta tulee saada vähintään puolet pisteistä kurssin läpäisemiseksi.

#### Vilppiepäilyt

Jos koetehtävien tarkastuksessa joko koevastausten tai MOOC-vastausten perusteella on syytä epäillä vilppiä, kokeen tekijälle lähetetään pyyntö vastineesta. Mikäli vastine on hyväksyttävä, järjestetään lyhyt etäkuulustelu, jossa kokeen tekijä selittää ratkaisunsa opettajan osoittamiin tehtäviin. Jos tämän perustella on syytä olettaa, että ratkaisut on tehty itse, saa kurssista arvosanan normaalisti, eikä epäilystä jää merkintää mihinkään. Jos opiskelija ei pysty antamaan hyväksyttävää vastinetta tai pysty hyväksyttävästi selittämään ratkaisujaan, tentti- ja kurssisuoritus hylätään ja asia viedään eteenpäin käsiteltäväksi Helsingin yliopiston tenttivilppisääntöjen mukaisesti.
